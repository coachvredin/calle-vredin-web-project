## Sammanfattning
Jag är nöjd med projektarbetet i stort. Med min bakgrund inom idrotten och med tanke på att jag inte kunde något om programmering för ett halvår sen har jag tagit ett stort kliv, även om jag ligger långt efter en del andra i klassen. 
Jag blir ofta överväldigad av alla begrepp och teorier men som du sagt på lektionerna, så kommer vi nog alltid känna att det finns mer att lära.
Nätverksdelen och förstå allt med HTTPS osv, det som sker bakom API-anrop har nog varit det svåraste hittills. Annars går det någorlunda bra att lära sig logiken men behöver kämpa mycket med att lära mig syntaxen.
Jag är nöjd med anpassningen till storleken på skärmen och att strukturen på min sida blev rätt bra med klasser som återanvändes.
Funktioner som jag kommer lära mig i efterhand är att ge mig på inloggning, mer avancerade animationer & APIer samt React. Men jag är nöjd att jag till slut fick till API-anropen och förstod alla delar bakom till slut. Jag ska också testa mer på andra anrop än GET och POST och kanske till och med kombinera flera APIer. Postman vill jag också lära mig.
Jag märkte under arbetet att jag tyckte användbarhet var betydligt roligare IRL Det läste jag på rätt mycket extra. Jag har också haft stor nytta av att lära mig arbetsflödet att sätta upp ett projekt i Github och koppla till IDEn.

## 2021-02-26 15:00
KLAR! Sista dagen har jag ägnat åt att gå igenom allting en sista gång, gjort några sista väldigt små ändringar i koden (mest formatterat mellanslag osv), skriva stödpunkter till redovisningen och filma. 

## 2021-02-25 19:00
Idag har jag lagt till animationer, korrekturläst koden och läst på kring användbarhet (inklusive justerat koden). Även planerat inför inspelningen av projektet. 

## 2021-02-24 19:30
Idag repeterade det jag lärde mig om API igår och sedan finjusterat struktur, design och innehåll i HTML och CSS så programmet ser färdigt ut. 

## 2021-02-23 17:30
Missade att skriva detta i loggboken (uppdaterat 24/2); idag fick jag ordning på API i teorin och tillämpat det, förutom anropet till jobs.github.com som jag gick igenom med Gustav. Lärde mig om async, await och promise. Väldigt skönt att börja greppa det. Fick repetera lite kring HTTPS också. 

## 2021-02-22 17:20
Idag har det gått riktigt tungt. Jag förstår konceptet med API, enkla GET-requests men inte vad som händer under huven i fetch eller hur jag kan låta användaren POSTa eller hur jag kan ta den första enkla GET-requesten vidare. 

## 2021-02-19 kl 18:30
En dag med flera intressanta stickspår bestående av (ej relevanta för projektet tyvärr..) programmeringstutorials á la "casual Friday". MEN hann iaf lära mig fetch API någorlunda och adderade några enkla anrop längst ner på sidan. 

## 2021-02-18 kl 17:30
Idag blev det ingen kodning, jag har fått två negativa besked i veckan gällande praktikplatser så jag letade nya företag under förmiddagen. Efter lunch hann jag se några tutorials om API innan vi hade föreläsning kl 14 - 17.

## 2021-02-17 kl 17:30
Besvärlig dag, dagens planering gick i stöpet och jag gjorde om layouten efter diskussioner med kursare för att login-delen skulle bli enklare. Fick därmed göra om innehållet en del och rätt mycket CSS också.

## 2021-02-16 kl 18:30
La mycket tid på att försöka förstå API men har sedan ägnat tid åt att skapa innehåll och designat det utifrån samma grafiska formgivning som headern. 

## 2021-02-15 kl 17:30
Idag har jag lärt mig mer om flex och grid samt börjat skapa stommen i index.html och style.css.

## 2021-02-11 kl 13:20
Skapade & klonade repository inklusive filerna README.md och .gitignore. Sedan laddade jag ner Git via Terminalen. Efter det startade jag projektet i VS Code, skapade index.html och log-book.md och pushade till Github. 
